---
title: Costruire il proprio forte
feed: show
---

Su LinkedIn ho visto un post che paragonava la creazione del proprio sito web alla costruzione di un forte[^1].

Penso che la metafora sia valida per altri aspetto della vita. [[Dare tempo al tempo|Mattone dopo mattone]] creiamo la nostra roccaforte. Il mattone può essere un'abilità o una nostra caratteristica, oppure qualcosa di fisico, come il nostro corpo o oggetti che usiamo nella nostra vita.

Ad esempio, questo sito è un forte che ho appena iniziato a costruire. In gergo internettiano questo sarebbe un [[Giardino digitale|giardino digitale]], ma preferisco la metafora del forte. Un forte che custodirà parte delle mie conoscenze e in cui [[Darsi tempo per pensare|ritirarmi per pensare]] e [[Bombardamento di informazioni|proteggermi dal bombardamento di informazioni]] del mondo esterno.

Non dubito che in futuro potrà evolversi in qualcosa di più che andrà a rappresentare l'intero castello su cui fa leva la mia presenza online; ma al momento sto solo posando i primi mattoni.

Essendo un forte ha svariate torri, che si sviluppano grazie alla costruzione del forte. Per esempio, il forte *Melograno digitale* contribuisce alla crescita delle torri della scrittura e del pensiero, che eventualmente andranno a formare il castello che ho intenzione di creare.

[^1]: [Il post in questione](https://www.linkedin.com/posts/mavantri_personal-branding-made-simple-ch2-build-ugcPost-7064607657105473536-pcGH?utm_source=share&utm_medium=member_desktop)

